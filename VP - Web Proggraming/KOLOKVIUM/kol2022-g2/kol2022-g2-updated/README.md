# Испитна задача

Потребно е да развиете апликација за менаџирање на студенти која ќе овозможи прегледување, додавање, уредување и бришење на студенти.

## Функционални барања

- **(20 поени)** Потребно е на патеките `/` и `/students` да прикажете листа од сите креирани студенти со користење на темплејтот `list.html`.
  - Имплементацијата на оваа функционалност може да ја проверите со тестот `test_list_20pt`.

- **(20 поени)** Потребно е да се  имплементира додавање на студент. При клик на копчето **Add** од темплејтот `list.html`,
  потребно е да се прикаже темплејтот `form.html` на патеката `/students/add`, каде при клик на **Submit** ќе се креира и запише нов ентитет
  во базата на податоци. Потоа треба да се прикаже страната `/students`.
  - Имплементацијата на оваа функционалност може да ја проверите со тестовите `test_create_10pt` и `test_create_mvc_10pt`.

- **(10 поени)** Потребно е да се  имплементира бришење на студент. При клик на копчето **Delete** од темплејтот `list.html`, потребно е да
  се избрише студентот од базата на податоци. Потоа треба да се прикаже страната `/students`.
  - Имплементацијата на оваа функционалност може да ја проверите со тестовите `test_delete_5pt` и `test_delete_mvc_5pt`.

- **(20 поени)** Потребно е да се  имплементира променување на студент. При клик на копчето **Edit** од темплејтот `list.html`,
  потребно е да се прикаже темплејтот `form.html` на патеката `/students/[id]/edit`, при што во `<input>` елементите ќе се прикажат
  вредностите за ентитетот кој се променува. При клик на **Submit** треба да се запише промената на ентитетот во базата на податоци.
  Потоа треба да се прикаже страната `/students`.
  - Имплементацијата на оваа функционалност може да ја проверите со тестовите `test_edit_10pt` и `test_edit_mvc_10pt`.

- **(20 поени)** Потребно е да конфигурирате најава на `/login` и одјава на `/logout`. Притоа, јавна треба да биде само страницата `/`,
  додека сите останати страници треба да се видливи само за `ROLE_ADMIN`. Дополнително, кај`list.html` копчињата
  **Edit**, **Delete** и **Add** треба да се видливи само за `ROLE_ADMIN`.
  - Најавата треба да биде со email и password својствата од студентите во базата. Лозинките треба да се чуваат енкриптирани.
    Улогата треба да се постави да биде типот на студентот со префикс `ROLE_`
  - Имплементацијата на оваа функционалност може да ја проверите со тестовите `test_security_urls_10pt` и `test_security_buttons_10pt`

- **(10 поени)** Потребно е да овозможите пребарување на студенти според курс и времетраење на студиите (време поминато од упис на факултет) преку формата со `id="filter-form"` во темплејтот `list.html`.
  Резултатите од пребарувањето треба да се прикажат на истата страница, при што ќе се прикажат само студентите според бараниот услов.
  Филтрирањето се извршува само според внесените полиња (ако се празни, се игнорира филтрирањето по тој критериум).
  - Имплементацијата на оваа функционалност може да ја проверите со тестовите `test_filter_5pt` и `test2_filter_service_5pt`.

**ВАЖНО:** Сите споменати тестови се наоѓаат во класата `SeleniumScenarioTest`.

## Поставување на решението
Тестовите мора задолжително да ги извршите, затоа што на тој начин го испраќате вашето решение за прегледување. За проверка
дали успешно е поставено вашето решение пристепете на патеката [env4health.finki.ukim.mk/submit/[index]](http://env4health.finki.ukim.mk/submit/index),
каде наместо `[index]` ќе го наведете вашиот индекс, кој претходно ќе го поставите во `TODO` вредноста на текстот.

Тие ќе ви помогнат да ја проверите точноста на вашата имплементација, но и ќе испратат информации до нашиот сервер за тоа до
каде функционира вашата апликација. Ќе се гледа кодот само на студентите кај кои барем една проверка (`ExamAssert`) ќе помине успешно.

**НЕ Е ДОЗВОЛЕНО МЕНУВАЊЕ НА ТЕСТОВИТЕ, освен внесување на вашиот индекс**

## Техничко упатство:
- Во пакетот `mk.ukim.finki.wp.kol2022.g2` веќе се креирани класите кои го репрезентираат моделот.
  Потребно е да извршите нивно мапирање со соодветните JPA анотации за моделот успешно да се сними во базата на податоци.
  Притоа важат следните услови:
  - Еден студент може да слуша повеќе курсеви, додека пак на еден курс може да бидат запишани повеќе студенти.
  - Идентификаторите за `Student` и `Course` треба да бидат генерирани.
- Во пакетот `service` се веќе дефинирани интерфејсите за сервисната логика. За секој од методите имате опис што треба
  да биде имплементирано. Потребно е да се имплементираат овие интерфејси во соодветните класи во пакетот `service.impl`.
  Во коментарите на методите се објаснети дополнителни услови (доколку ги има) кои треба да ги исполни методот.
- Класите од пакетот `repository` треба да ги дополните со потребните методи кои ви се потребни за да ја овозможите
  функционалноста на имплементацијата на сервисниот слој. Тие треба да се изведат од класата `JpaRepository` од Spring Data.
- Потребно е да ја анотирате класата `DataInitializer` и нејзините соодветни методи, така што при стартување на апликацијата ќе се изврши методот `initData`.
- Во класата `StudentController` се дефинирани сите методи кои се потребни за да се имплементира менаџирањето со студентите.
  За секој од методите имате опис што треба да биде имплементирано. Потребно е овие handler методи да ги мапирате со користење само на HTTP GET и POST барања.
- Дополнете ги темплејтите со соодветните **Thymeleaf** атрибути за да се постигнат бараните функционалности.
  Притоа, ако недостасуваат одредени елементи и атрибути, може да ги додадете, но **НЕ СМЕЕ** да ги менувате `id` и `class` својствата на тековните елементи.
  Во коментари се дадени описи за елементите кои треба да се повторуваат, како и кои методи од контролерот треба да се повикаат.
- Потребно е да конфигурирате најава и одјава на корисници со Spring Security во класата `SecurityConfig`.
  Во самата класа има опис што треба да биде имплементирано.