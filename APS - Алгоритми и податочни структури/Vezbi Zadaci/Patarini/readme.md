# Патарини Problem 8 
Бојан сака да го посети Берлин. Но, Бојан има ограничени средства, па истиот мора да избира по кој пат е најповолно да се движи. За таа цел, тој изнајмил автомобил и купил мапа на Европа. На неа има N градови. Помеѓу секои два града може да има најмногу еден директен транспортен пат (патот е двонасочен). За секој од тие патишта, Бојан знае колкав број патарини треба да се поминат при изминување на соодветниот пат. Можете ли да му помогнете на Бојан, и да ја откриете рутата од Скопје до Берлин, на кој треба да се поминат најмал можен број на патарини?

Влез: Во првата линија е запишан еден цел број N (2 <= N <= 1000), кој го означува бројот на градови. Секој од градовите е означен со единствен број id - кој се движи од 1 до N. Во втората линија се запишани два цели броја A и B (1 <= A, B <= N), кои ги означуваат id-ата на градовите Скопје (А) и Берлин (B). Во третата линија е запишан еден цел број M (N <= M <= 1500), кој го означува бројот на директни патишта. Во секој од следните M редови се запишани по три цели броја X, Y (1 <= X, Y <= N) и K (1 <= K <= 1000), кои означуваат дека постои двонасочен пат од X до Y, и на истиот се наоѓаат K патарини.

Излез: Отпечатете го бараниот најмал можен број на патарини.

Име на класата: Paytolls.

Делумно решение: Задачата се смета за делумно решена со најмалку 6 точни тест примери.

Забелешка: Дозволено е користење на готови класи од Java API.